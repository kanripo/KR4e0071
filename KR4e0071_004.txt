# -*- mode: mandoku-view; -*-
#+TITLE: 繼志齋集
#+DATE: 2015-08-25 00:18:24.476565
#+PROPERTY: ID KR4e0071
#+PROPERTY: BASEEDITION WYG    
#+PROPERTY: JUAN 卷四
<pb:KR4e0071_WYG_004-1a>¶
欽定四庫全書¶
　繼志齋集巻四　　　　　明　王　紳　撰¶
　　七言律詩¶
　　　調絃江上夜坐¶
冠盖相從覲九天扁舟孤下泊調絃月華散水金鎔冶¶
霧氣横江練鎻川東望金華家咫尺西瞻錦里路三千¶
此時無限相思意坐對江楓夜不眠¶
　　　題延翠齋(陳畊樂上/清道士)¶
<pb:KR4e0071_WYG_004-1b>¶
十里煙蘿翠作堆道人家在石岩隈門涵碧落軒窻淨¶
席擁青㝠圖畫開山雨欲来松竹潤嶺雲初去鶴猿猜¶
誰能分我數椽地一洗襟懐亦快哉¶
　　　遊善法堂¶
我愛城南隱者家一泓流水碧桃花屋頭岩溜飛寒瀑¶
門外晴嵐接晚霞地僻四時無過客山暄二月摘新茶¶
嗟予擾擾勞行役直欲相從度歲華¶
　　　贈進大道上人雲南¶
<pb:KR4e0071_WYG_004-2a>¶
三年犇走厭紅塵偏愛山中道趣真月轉祗園天不夜¶
花生淨域地常春講經有理懐支遁問難無窮忝許詢¶
情事未伸天罔極㡬思結杜扣良因¶
　　奉教和資中八景¶
　　　重龍晴嵐¶
雨餘山水放清輝驚見輕嵐上翠微薄影漸因紅日淡¶
餘氛猶逐白雲遲如綃漠漠籠僧寺似雨霏霏護石池¶
底事往来岩壑上欲隨祥靄出明時¶
<pb:KR4e0071_WYG_004-2b>¶
　　　醮壇雲梯¶
仙家咫尺隔塵凡寂寞當年古石壇蒼蘚重封層磴足¶
白雲深鎻石梯端眼前日月彈丸急脚底煙霞圖畫閑¶
欲訪安期問真訣置身此地杳㝠間¶
　　　官渡春波¶
憶惜當年此問津渡頭青草滿堤生行人日暮呼舟急¶
稍子心諳蹴浪輕白石清泉明素志滄浪緑水濯塵纓¶
因兹郤動西陵興㡬度思鄉夢不成¶
<pb:KR4e0071_WYG_004-3a>¶
　　　珠江夜月¶
華月初生古渡頭氷輪出水未曽收行看尚覺光微動¶
佇見方知影不流萬頃碧波眀午夜一泓清水占先秋¶
當時誰有坡仙趣釃酒臨江重倡酬¶
　　　盤峯暮雨¶
薄暮蒼芒雨滿空開簾已失眼前峰歸鴉翅重飛還止¶
别墅雲迷淡又濃牧子荷蓑愁日暝羣蠻含帽不頭童¶
荒村燈火沈沈靜祇聽招提遞逺鐘¶
<pb:KR4e0071_WYG_004-3b>¶
　　　漁汀晚照¶
欵乃歌聲酒力㣲蘆花汀上見斜暉囘光布彩隨流水¶
返照依霞散古磯隱約漁燈猶未起蒼茫釣艇已先歸¶
何當来作煙波侣共和漁汀晚照詩¶
　　　靈岩泉韻¶
靈岩聳拔接孤岑中有幽泉冽且深崖嘑逺来稱石髓¶
(闕/)¶
<pb:KR4e0071_WYG_004-4a>¶
¶
<pb:KR4e0071_WYG_004-5a>¶
　¶
　¶
　¶
　¶
　¶
　¶
春滿川巴日正長龍橋麗色藹蒼茫江花擁雪舒晴白¶
堤栁拖金裊嫩黄漁浦水生横舴艋沙洲日暖睡鴛鴦¶
<pb:KR4e0071_WYG_004-5b>¶
浩歌一曲無人和物候驚心謾慨慷¶
　　　鴈塔秋聲¶
崚嶒鴈塔倚蒼空猶自支撑瓦礫叢前代人名摩滅盡¶
清秋天籟杳㝠中芳聲寂寂消秋雨餘韻沈沈托候蟲¶
尚想慈恩舊遊處少陵遺興藹無窮¶
　　　曲水流觴¶
輕寒輕暖日舒遲勝賞隨心是處宜澗水引来應自曲¶
羽觴流至不容辭山隂遺跡羲之往沂上風流㸃也知¶
<pb:KR4e0071_WYG_004-6a>¶
不是君王文治洽誰將往事樂明時¶
　　　鐵峯聳翠¶
安嶽名山號鐵峯層巒疊嶂聳重重雨過翠色排螺鈿¶
雪後清姿見柏松竒秀堪為佳阜儷孤髙獨讓岱山宗¶
何時能著謝公屐来與山靈一笑逢¶
　　　簡袁公弼¶
休政歸来席未温闗中父老總能論鑑湖一曲終須賜¶
陶逕孤松喜尚存夜雨簡編窮歳月春風蘭蕙長兒孫¶
<pb:KR4e0071_WYG_004-6b>¶
閉廬僵卧家聲逺坐對岷峨雪滿門¶
　　　丁丑除夜夢母舅養素先生¶
歳華慘淡月朦朧夢入家中千萬重一世死生勞想像¶
五更長短見形容壑舟不繫應長往蕉鹿無憑莫再逢¶
囘首渭陽何處是城頭寒鼓起&KR1379;鼕¶
　　　挽安老先生二首¶
儒林祭酒魯靈光白首専門杜濫觴千古文章懸皎日¶
一生徳業簡賢王玉樓作記神先往丹旐書名夜正長¶
<pb:KR4e0071_WYG_004-7a>¶
喜有及門諸弟子肯令端木獨居塲¶
　　　又¶
晨星落落老儒宗佐政親藩道益崇車馬列陳稽古力¶
君臣遭遇贊襄功訃聞當宁興長悼魄入佳城保令終¶
莫嘆首邱歸未得二蘇遺塜汝城東¶
　　　喜赦詩為憲臺諸公賦¶
丹鳯銜書下紫宸覃恩深喜及無垠肖翹共覩乾坤大¶
枯朽齊沾雨露均文景規模真足繼成康徳業已堪論¶
<pb:KR4e0071_WYG_004-7b>¶
烏臺諸相心如水日對岷峨道氣新¶
　　　和吳原頥喜雪韻¶
天皇昨夜駕雲車上苑璚林總散花石獸荒涼俄擁腫¶
茅簷垂凍互聱牙欲尋東剡王公棹難覔西湖處士家¶
賴有蘇公作司業酒錢頻與不須賖¶
　　　和晏助教賜茵褥詩¶
文茵新賜制平寛坐比臯比輭更安自是皇家崇聖教¶
故令洪澤及儒官陽囘孔席春先暖雪積程門書(缺/)¶
<pb:KR4e0071_WYG_004-8a>¶
莫嘆廣文官獨冷當思機杼女工難¶
　　　送周大慶歸省¶
三月金陵花欲燃胡為歸興忽翩翩年来鶴髪久違養¶
春滿雲衢未着鞭雨過匡廬千嶂淨風輕彭蠡片帆懸¶
清秋桂子飄香日稳步蟾宫待子先¶
　　　送王俊用監丞¶
東海名邦應上台紛紛人物總賢才範模自足儀多士¶
姓字相傳遍八垓日麗赤城斑袂舞雲横蒼嶺錦衣囘¶
<pb:KR4e0071_WYG_004-8b>¶
兒童不識先生面爭道朝中使客来¶
　　　送劉宗上舍省親¶
輕暖輕寒三月春鶯啼花發總精神獨憐太學青年客¶
能念髙堂白髪親鍾阜山前揚去斾嚴陵灘上識歸津¶
此行取道桐君里不老仙方問異人¶
　　　送王僉事復任之成都¶
日近瑶天雪乍融御溝氷解水溶溶豸冠久著風霜肅¶
烏府重承雨露濃舟上瞿塘看灔澦春生錦里種芙蓉¶
<pb:KR4e0071_WYG_004-9a>¶
蜀中童白諳名姓竹馬相迎喜再逢¶
　　　和無為張真人見寄韻¶
當年躡屩上清中指㸃虚無問道宗㡬共五更聽夜雨¶
長懐一月坐春風身遊璧水功名薄目斷耆山譽望隆¶
千里椷詩勞問訊詞源决峽勢何窮¶
學道多年覺有情㡬思發軔繼周程一經蚤授慚韋相¶
三䇿將陳愧董生暑雨論心龍虎地春風握手鳯凰城¶
何當解綬東歸去再向𤣥都問舊盟¶
<pb:KR4e0071_WYG_004-9b>¶
　　　送陳信歸省¶
三年遊學寓金陵夜雨青燈萬里情雲起岷峨親在望¶
雪消巴蜀水初生鳥啼花落俱成恨水逺山長莫計程¶
樂育君恩深似海促裝母待斷機聲¶
　　　再和張真人見寄韻二首¶
坐看日月走壺中久識虚無是本宗瑶草香生璚署雨¶
巖花影動石壇風衣冠奕世名何逺印劍傳家譽自隆¶
長憶耆山舊遊日仙岩髙處興無窮¶
<pb:KR4e0071_WYG_004-10a>¶
世故悠悠不動情致身偶爾入雲程談𤣥每遇青牛客¶
進諫徒懐白馬生鳴佩趨朝鍾阜月登臺吊古石頭城¶
自知家學慙司馬空負山中歳晏盟¶
　　　題徐子明雅淡軒¶
蕭然一室僅環堵柏子銷時日過午古琴撫罷風滿簾¶
深杯邀得月當户往来問卜無白丁過從談論皆鴻生¶
俗態已忘世慮息雅淡中含太古情¶
　　　題吳文質嵩陽雲樹¶
<pb:KR4e0071_WYG_004-10b>¶
延平自昔佳山水聞説嵩陽景更竒溪樹蔵煙隂欲雨¶
嶺雲出岫霽無時輞川寂寞今誰在盤谷幽深隱者宜¶
一自承恩居帝里披圖猶起考磐思¶
　　七言絶句¶
　　　題墨竹¶
湘江春暮雨霏霏舟泊黄陵酒力微夜半開篷羣玉響¶
天風吹下鳯凰飛¶
　　　送稌東歸并示穆穰稔輩六首¶
<pb:KR4e0071_WYG_004-11a>¶
象鼻原頭萬本松清隂周匝護新封也知世澤應鍾此¶
近歳多承雨露濃¶
青岩山下石溪頭草屋柴門事事幽但奉歡娛養慈母¶
榮名勢利不須求¶
百畝山田繞敝廬近年豐歉竟何如諸郎若肯勤畊種¶
甘㫖時供定有餘¶
夜讀詩書朝出耕古人多此寄深情殷勤語汝諸兄弟¶
好盡彛倫學董生¶
<pb:KR4e0071_WYG_004-11b>¶
五年滇蜀倦奔馳兩鬢蕭蕭齒亦稀宦業未成人漸老¶
始知三十九年非¶
湖海淹留歳月深蕭條苦乏滿籝金傳家幸有遺經在¶
遲汝重来共寸隂¶
　　　題墨竹¶
瀟湘江上暮雲迷落日無人翠羽低&KR0712;棹黄陵廟前宿¶
一篷春雨鷓鴣啼¶
　　　題小畫三首¶
<pb:KR4e0071_WYG_004-12a>¶
青蘿山下松濤室㡬度臨風憶舊遊今日畫圖看髣髴¶
淡雲疎木不勝秋¶
古樹森沈俯碧灣江花擁雪正澷澷海門潮落舟歸晚¶
鐵笛㡬聲人倚闌¶
三月桃花浪蹴紅繫船晒網夕陽中賣魚買得潯陽酒¶
岩樹生隂坐晚風¶
　　　龔給事家索菊¶
長安門外禁垣西公館幽深帯小蹊滿圃黄花誰占得¶
<pb:KR4e0071_WYG_004-12b>¶
清香曽許我分携¶
　　　題野航徐氏雙竹圖¶
翛然谷口碧琅玕影落澄波夜正寒獨倚野航人寂寂¶
月華浮水度雙鸞¶
　　　送漢陽安知州之任¶
太平不釣渭溪璜白首之官上漢陽鸚鵡洲中舊風月¶
從今收拾到黄堂¶
　　　題思萱堂¶
<pb:KR4e0071_WYG_004-13a>¶
手種萱花近北堂慈親相對百憂忘年来太學遊歌久¶
一向春暉一斷腸¶
　　　題畫梅¶
憶昔黄昏訪老逋小舟乗月渡西湖暗香浮動人聲寂¶
皓鶴飛来隻影孤¶
　　　題墨竹三首¶
瀟湘江上暮春時舟泊黄陵思欲迷夜半忽驚風雨作¶
瀟瀟兩岸鷓鴣啼¶
<pb:KR4e0071_WYG_004-13b>¶
子猷宅畔尋常見蔣詡門前次第栽山館日斜無俗客¶
清隂忽過短墻来¶
嘅我居官歳月多每於紫陌聽鳴珂天風忽起王猷宅¶
彷彿朝囘闕下過¶
　　　寄章同吉三絶句兼柬范叔彝¶
懐人萬里思悠悠清夢尋常到益州昨夜㝠鴻將信至¶
開椷字字解予愁¶
五更踏月候朝鐘退食詞垣旭日紅金匱玉函披閲遍¶
<pb:KR4e0071_WYG_004-14a>¶
從容無復舊時風¶
范郎辭翰儘堪誇五色卿雲簉彩霞不寄冷官王仲子¶
封題偏到繡衣家¶
　　　題李白小像¶
一自騎鯨去不囘風流千古數雄才至今采石江頭月¶
猶共長庚燭九垓¶
　　　寄叔雍舍姪三首¶
百畝良田不間畦息耕亭畔曲江湄五年不踏江頭路¶
<pb:KR4e0071_WYG_004-14b>¶
明月清風午夜思¶
長憶青岩舊草堂手栽松竹翠成行諸兒未了公私事¶
三逕年来想就荒¶
滿城風雨五更寒燈火趍朝夜未闌年少曽誇華冕貴¶
老来方覺布衣安¶
　　　題夹梅竹¶
月白風清夜未央小窻人靜漏偏長翩翩翠鳥来何處¶
隻影飛隨白鳯凰¶
<pb:KR4e0071_WYG_004-15a>¶
　　　題雪棹圖¶
萬頃頑雲撥不開山河大地總皚皚懐人夜出山隂逺¶
興盡何妨半路迴¶
　¶
　¶
　¶
　¶
　¶
<pb:KR4e0071_WYG_004-15b>¶
　¶
　¶
　¶
　¶
　¶
　¶
　¶
　繼志齋集巻四¶
